TAPTIVITY - USLOVI KORIŠĆENJA
------------------------------

### Uvod
Želimo tidobrodošlicu na Taptivity.
Ovo je prva verzija aplikacije i želimo da ti napomenemo da su moguće greške i sitni bagovi. Trudićemo se da se u što kraćem roku odazovemo vašim sugestijama i što efikasnije radimo na unapređenju aplikacije. Seti se svojih prvih koraka u bilo kom sportu – ovo su naši prvi koraci i hvala ti što si tu da nas podržiš!
Taptivity aplikacija povezuje osobe, koje žele da se bave sportom u društvu. Potrebno je da preko aplikacije odabereš sport, vreme i lokaciju, i na taj način kreiraš događaj, kome će ostali korisnici moći da se pridruže. Sa druge strane, možeš se i ti pridružiti događajima, koje su kreirali ostali Taptivity korisnici.
Povežimo se i zaigrajmo!

### 1. Prihvatanje Ugovora o uslovima korišćenja.
Registracijom Taptivity naloga slažeš se da će za tebe važiti Uslovi korišćenja obuhvaćeni ovim ugovorom. Ako ne prihvataš i ne slažeš se da za tebe važe sve odredbe ovog ugovora, nemoj koristiti uslugu.
Ovaj ugovor i našu uslugu možemo povremeno menjati. To možemo činiti iz različitih razloga, kao što je usklađivanje sa promenama pravnih propisa ili pravnim zahtevima, novim funkcijama ili promenama poslovnih praksi. Ako izmene podrazumevaju velike promene koje utiču na tvoja prava ili obaveze, obavestićemo te o tim promenama najmanje 30 dana unapred (osim ako nismo sprečeni da to učinimo na osnovu važećih pravnih propisa) razumnim sredstvima, što može uključiti obaveštenje preko usluge ili e-mail-om. Ako nastaviš da koristiš uslugu i nakon što promene stupe na snagu, to znači da pristaješ na revidiranu verziju ovog ugovora.

### 2. Ispunjavanje uslova.
Imaš dozvolu da kreiraš nalog ili pristupiš našoj usluzi samo ako je navedeno u nastavku tačno.
Možeš da stupiš u obavezujući ugovor sa Taptivity-jem.
Pridržavaćeš se ovog ugovora i svih važećih lokalnih, državnih, nacionalnih i međunarodnih zakona, pravila i propisa.

### 3. Tvoj nalog.
Na Taptivity možeš da se prijaviš putem e-mail-a.
Sami si odgovoran/na za održavanje poverljivosti podataka za prijavljivanje pomoću kojih si se registrovao/lana Taptivity i sam snosiš odgovornost za sve radnje koje budu obavljene pod tim podacima. Ako misliš da je neko neovlašćeno pristupio tvom nalogu, odmah nas kontaktiraj. 

### 4. Izmenae usluge i ukidanje naloga.
Taptivity stalno nastoji da poboljša svoju uslugu i da ti pruži još funkcionalnosti koje ti mogu biti zanimljive i korisne. To znači da povremeno možemo dodavati nove funkcije ili poboljšanja proizvoda, odnosno uklanjati neke funkcije, a ako te radnje nemaju uticaj na tvoja prava ili obaveze, možda te nećemo unapred obavestiti o tome. Možemo čak i u potpunosti obustaviti uslugu, ali u slučaju da do toga dođe obavestićemo te unapred, osim ako nas nepredviđene okolnosti, kao što su administrativni, pravno-tehnički razlozi, problemi sa sigurnošću ili bezbednošću, ne spreče da to učinimo.
Taptivity može ukinuti tvoj nalog u bilo kom trenutku bez prethodnog obaveštenja ako smatra da kršiš ovaj ugovor. 

### 5. Bezbednost; tvoja interakcija sa drugim članovima.
Iako Taptivity nastoji da stvori okruženje u kojem se članovi međusobno poštuju, Taptivity ne snosi odgovornost za ponašanje bilo kog člana u okviru usluge ili van nje. Slaže se da ćeš biti oprezan/na u svim interakcijama sa drugim članovima, a naročito ako odlučiš da komuniciraš van usluge ili da se sretnete uživo.
Iisključivo ti snosiš odgovornost za svoju interakciju sa drugim članovima. Taptivity ne vrši sigurnosne provere članova, niti na bilo koji drugi način ispituje aktivnosti članova. Taptivity ne daje nikakve tvrdnje niti garancije u vezi sa ponašanjem članova ili kompatibilnošću sa njima.

### 6. Prava koja ti Taptivity daje.
Taptivity ti daje ličnu, globalnu, neprenosivu, neekskluzivnu, neopozivu licencu bez naknade za autorska prava i bez mogućnosti podlicenciranja, za pristupanje usluzi i njeno korišćenje. Ova licenca ti se daje isključivo u svrhu korišćenja usluge i njenih pogodnosti na način koji je predvideo Taptivity i koji je dozvoljen ovim ugovorom. Ova licenca i svaka dozvola pristupa usluzi automatski se opozivaju u slučaju da učiniš bilo šta od navedenog u nastavku.
Koristiš uslugu ili bilo koji njen sadržaj u bilo kakve komercijalne svrhe bez naše pisane saglasnosti.
Kopiraš, menjaš, prenosiš, praviš izvedena dela, koristiš ili na bilo koji način reprodukuješ materijal zaštićen autorskim pravima, slike, žigove, komercijalne nazive, oznake usluge ili drugu intelektualnu svojinu, sadržaj ili zaštićene informacije kojima se može pristupiti preko usluge bez naše prethodne pisane saglasnosti.
Tvrdiš ili nagoveštavaš da Taptivity odobrava tvoje izjave.
Koristiš robote, botove, pauke, popisivače, alatke za izvlačenje informacija, aplikacije za pretraživanje/preuzimanje sajtova, proksi ili drugi ručni ili automatski uređaj, metodu ili postupak za pristupanje, preuzimanje, indeksiranje, „rudarenje podataka“ ili na bilo koji način reprodukuješ ili zaobilaziš navigacione strukture ili prikazivanje usluge ili njenog sadržaja.
Koristiš uslugu na bilo koji način koji može ometati, prekidati ili negativno uticati na uslugu ili servere ili mreže povezane sa uslugom.
Otpremaš viruse ili druge zlonamerne kodove ili na drugi način ugrožavaš bezbednost usluge.
Praviš zaglavlja ili na drugi način manipulišeš identifikatorima u svrhu skrivanja porekla bilo kojih informacija koje se prenose na uslugu ili preko nje.
„Uokviruješ“ ili „preslikavaš“ bilo koji deo usluge bez prethodnog Taptivity pisanog odobrenja.
Koristiš meta oznake ili kod ili druga sredstva koja sadrže bilo kakvu referencu na Taptivity ili našu uslugu (ili žig, komercijalni naziv, oznaku usluge, logotip ili slogan Taptivity) radi upućivanja nekoga na neki drugi veb-sajt u bilo koje svrhe.
Menjaš, adaptiraš, podlicenciraš, prevodiš, prodaješ, vršiš obrnuti inženjering, dešifruješ, dekompajliraš ili na drugi način rastavljaš bilo koji deo usluge ili navodiš druge da to učine.
Koristiš ili razvijaš nezavisne aplikacije koje imaju interakciju sa našom uslugom ili sadržajem/podacima drugih članova bez naše pisane saglasnosti.
Koristiš Taptivity programski interfejs aplikacije (API), pristupaš mu ili ga objavljuješ bez naše pisane saglasnosti.
Ispituješ, skeniraš ili testiraš slabosti naše usluge ili bilo kog sistema ili mreže.
Podstičeš ili promovišeš bilo kakvu aktivnost koja krši ovaj ugovor.
Taptivity može sprovesti istragu i preduzeti dostupne pravne radnje u slučaju nezakonitog ili neovlašćenog korišćenja usluge, uključujući ukidanje tvog naloga.

### 7. Prava koja ti daješ Taptivity-ju.
Time što praviš nalog Taptivity-ju daješ pravo i licencu koji su globalni, prenosivi, bez naknade za autorska prava i sa mogućnošću podlicenciranja, za hostovanje, čuvanje, korišćenje, kopiranje, prikazivanje, reprodukovanje, adaptiranje, uređivanje, objavljivanje, menjanje i distribuciju svih informacija koje objaviš, otpremiš, prikažeš ili učiniš dostupnim (zajedno: „objaviti“) na našoj usluzi ili ih preneseš drugim članovima (zajedno: „sadržaj“). Taptivity licenca za tvoj sadržaj je neekskluzivna, odnosno ekskluzivna kada je reč o izvedenom delu kreiranom kroz korišćenje usluge. Na primer, Taptivity bi imao ekskluzivnu licencu za snimke ekrana usluge sa tvojim sadržajem. Osim toga, da bi Taptivity sprečio korišćenje tvog sadržaja van usluge, dozvoljavaš Taptivity-ju da postupa u tvoje ime u slučaju neovlašćenog korišćenja tvog sadržaja koji sa usluge preuzmu drugi članovi ili treće strane. Naša licenca za tvoj sadržaj podleže tvojim pravima prema važećim pravnim propisima (na primer, propisima o zaštiti podataka o ličnosti u meri u kojoj sadržaj obuhvata podatke o ličnosti definisane u tim zakonima) i namenjena je u ograničene svrhe upravljanja, razvijanja, pružanja i poboljšavanja usluge, kao i istraživanja i razvijanja novih usluga. Slažeš se da bilo koji sadržaj koji postaviš na uslugu ili dozvoliš nama da postavimo na uslugu mogu videti drugi članovi ili bilo koja osoba koja poseti uslugu ili učestvuje u njoj (na primer, osobe sa kojima članovi Taptivity-ja podele sadržaj).
Potvrđuješ da su sve informacije koje pošalješ prilikom kreiranja naloga tačne i istinite i da imaš pravo da objaviš sadržaj na usluzi, kao i da Taptivity-ju daješ gore opisanu licencu.
Razumeš i slažeš se da možemo da nadgledamo ili pregledamo bilo koji sadržaj koji objaviš kao deo usluge. Možemo izbrisati sadržaj, u celini ili delimično, koji po našoj proceni krši ovaj ugovor ili može ugroziti ugled naše usluge.
Slažeš se da se u komunikaciji sa našim predstavnicima za korisničku podršku ponašaš ljubazno i s poštovanjem. Ako zaključimo da je tvoje ponašanje prema bilo kojem od naših predstavnika za korisničku podršku ili drugim zaposlenima u bilo kom trenutku preteće, uznemiravajuće ili uvredljivo, zadržavamo pravo da odmah ukinemo tvoj nalog.
S obzirom na to da ti Taptivity dozvoljava da koristiš uslugu, slažeš se da možemo postavljati oglase na uslugu. Time što Taptivity-ju šalješ predloge ili povratne informacije u vezi sa našom uslugom slažeš se da Taptivity može da koristi i deli te povratne informacije u bilo koje svrhe bez novčane naknade.
Imaj u vidu da Taptivity može pristupiti informacijama o tvom nalogu i sadržaju, čuvati ih i otkriti ih ako to zahteva zakon, u okviru ispunjavanja ugovora sa tobom ili ako u dobroj veri smatra da takav pristup, čuvanje ili otkrivanje ispunjava legitiman interes, između ostalog, da bi: (i) postupio u skladu sa pravnim postupkom; (ii) izvršio ovaj ugovor; (iii) odgovorio na tvrdnje da sadržaj krši prava trećih strana; (iv) odgovorio na tvoje zahteve za korisničkom podrškom; ili (v) zaštitio prava, imovinu ili ličnu bezbednost kompanije ili bilo koje druge osobe.

### 8. Pravila zajednice.
Time što koristiš uslugu daješ saglasnost da nećeš:
koristiti uslugu u svrhe koje su nezakonite ili zabranjene ovim ugovorom;
koristiti uslugu u bilo koje štetne ili zlonamerne svrhe;
koristiti uslugu sa namerom da naneseš štetu Taptivity-ju;
slati spam članovima, tražiti im novac ili ih prevariti;
lažno se predstavljati kao neka druga osoba ili subjekt ili objavljivati slike drugih osoba bez njihovog odobrenja;
zlostavljati, proganjati, zastrašivati, napadati, uznemiravati, loše tretirati ili klevetati nikoga;
objavljivati sadržaj koji krši ili ugrožava nečija prava, uključujući pravo na publicitet, privatnost, autorska prava, žig ili druga prava intelektualne svojine ili ugovorna prava;
objavljivati sadržaj koji predstavlja govor mržnje, pretnju, seksualno je eksplicitan ili pornografski;
objavljivati sadržaj koji podstiče na nasilje ili sadrži golotinju ili eksplicitno/nepotrebno nasilje;
objavljivati sadržaj koji promoviše rasizam, netrpeljivost ili mržnju prema bilo kojoj grupi ili pojedincu, ili fizički napad na njih;
tražiti lozinku drugih članova u bilo koje svrhe ili njihove lične informacije koje ih mogu identifikovati u komercijalne ili nezakonite svrhe, kao ni otkrivati lične informacije druge osobe bez njenog odobrenja;
koristiti nalog drugog člana, deliti nalog sa drugim članom ili imati više od jednog naloga;
kreirati novi nalog ako smo ti već ukinuli nalog, osim ako nemaš naše odobrenje za to.
Taptivity zadržava pravo da istraži i/ili ukine tvoj nalog ako prekršiš ovaj ugovor, zloupotrebiš uslugu ili se ponašaš na način koji Taptivity smatra neprikladnim ili nezakonitim, uključujući radnje ili komunikaciju koji se odvijaju na usluzi ili van nje. 
### 9. Sadržaj drugih članova.
Iako Taptivity zadržava pravo da pregleda i ukloni sadržaje koji krše ovaj ugovor, takvi sadržaji su isključiva odgovornost člana koji ih je objavio i Taptivity ne može garantovati da će svi sadržaji biti usklađeni sa ovim ugovorom. Ako na uslugama naiđete na sadržaj koji krši ovaj ugovor, prijavite ga.

### 10. Odricanje od odgovornosti.
Taptivity pruža uslugu „kakva jeste“, „prema dostupnosti“ i u meri u kojoj to dozvoljavaju važeći pravni propisi, ne daje nikakve garancije, bilo izričite, podrazumevane, propisane ili druge, u pogledu usluge (uključujući sve sadržaje na njoj), uključujući, između ostalog, sve podrazumevane garancije o zadovoljavajućem kvalitetu, prikladnosti za prodaju, prikladnosti za određenu svrhu ili nekršenju prava. Taptivity ne tvrdi i ne garantuje (a) da će usluga raditi neometano, bezbedno ili bez grešaka, (b) da će nedostaci ili greške u okviru usluge biti ispravljeni, niti (c) da će sadržaj ili informacije koje dobiješ na usluzi ili preko nje biti tačni.
Taptivity ne snosi odgovornost za sadržaj koji ti, neki drugi član ili treća strana objavite, pošaljete ili primite preko usluge. svim materijalima koje preuzmeš ili na drugi način dobiješ preko usluge pristupaš na sopstvenu odgovornost i rizik.

### 11. Usluge trećih strana.
Usluga može sadržati oglase i promocije trećih strana, kao i linkove ka drugim web-sajtovima ili resursima. Taptivity ne snosi odgovornost za dostupnost (ili nedostupnost) tih spoljnih web-sajtova ili resursa. Ako odlučiš da ostvariš interakciju sa trećim stranama koja je omogućena preko naše usluge, za tvoju interakciju sa njima važiće uslovi te treće strane. Taptivity nije odgovoran za uslove i postupke trećih strana.

### 12. Ograničenje odgovornosti.
U najvećoj meri dozvoljenoj važećim pravnim propisima, Taptivity i njegovi povezani subjekti, zaposleni, davaoci licenci i pružaoci usluga ni u kom slučaju ne snose odgovornost za bilo kakvu posrednu, posledičnu, primerenu, slučajnu, posebnu, kaznenu ili povećanu štetu, uključujući, između ostalog, gubitak profita, bilo neposredan ili posredan, ili bilo kakav gubitak podataka, korišćenja, ugleda i druge nematerijalne gubitke do kojih dođe usled: (i) tvog pristupa uslugama ili njihovog korišćenja ili nemogućnosti pristupa uslugama ili njihovog korišćenja; (ii) ponašanja ili sadržaja drugih članova ili trećih strana na usluzi, preko usluge ili nakon korišćenja usluge; ili (iii) neovlašćenog pristupa tvom sadržaju, njegovog korišćenja ili njegovih izmena.

### 13. Merodavno pravo i rešavanje sporova
Ovi uslovi korišćenja su regulisani zakonima Republike Srbije. Svaka pravna radnja, tužba ili drugi pravni postupak, koji je pokrenut radi rešavanja bilo kog pitanja nastalog u okviru Usluge definisane ovim ugovorom ili u vezi sa njom biće pod nadležnosti stvarno nadležnog suda u Beogradu, Srbija.

### 14. Kontaktiraj nas
Za sva dodatna pitanja i komentare koje imašs u vezi sa Pravima i Uslovima korišćenja naše Usluge, definisana ovim ugovorom, molimo te da nas kontaktiraš preko e-mail adrese sportup.rs@gmail.com
Slažeš se, u meri u kojoj to dozvoljavaju važeći propisi, da ćeš obeštetiti, braniti i osloboditi od odgovornosti Taptivity u slučaju bilo kakvih žalbi, zahteva, tužbi, štete, gubitaka, troškova, odgovornosti i izdataka, uključujući sudske i advokatske troškove, nastalih zbog tvog pristupa usluzi ili njenog korišćenja, tvog sadržaja ili tvog kršenja ovog ugovora, koji proizlaze iz njih ili su u vezi sa njima.

### 15. Ostalo.
Slažeš se da je tvoj Taptivity nalog neprenosiv i da sva tvoj prava na nalog i njegov sadržaj prestaju da važe nakon vaše smrti. Ovaj ugovor ne podrazumeva nastanak bilo kakve agencije, partnerstva, povereničkog ili bilo kog drugog specijalnog odnosa ili zaposlenja i ne smeš davati nikakve tvrdnje u ime Taptivity-ja niti obavezivati Taptivity na bilo koji način.

